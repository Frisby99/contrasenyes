# contrasenyes

Per fer aquesta tasca comproveu que teniu el connector de Git Flow instal·lat (en Windows ho està per defecte si heu instal·lat el paquet de Git)

Sembla que en la web de retransmissió dels combats en línia de la Boxa entre Cavallers s’hi estan colant molts hackers aprofitant que els usuaris tenen contrasenyes massa senzilles.

Com que els ingressos se n’estan ressentint s’ha de posar més difícil als hackers. Per tant s’ha de forçar que les contrasenyes dels usuaris siguin més complexes

Tasca
Desenvolupeu el mòdul de contrasenyes fent servir Git Flow (amb el llenguatge de programació que vulgueu)

Com que és molt urgent posar-ho en marxa han definit requeriments dividits en versions

Per la versió 1
- Les contrasenyes han de tenir 8 caràcters com a mínim
- Hi ha d’haver lletres
- Hi ha d’haver algun número

Per la versió 2
- Les contrasenyes han de tenir 10 caràcters com a mínim
- Hi ha d’haver almenys dos números
- Hi ha d’haver lletres en majúscules i en minúscules
- Hi ha d’haver un símbol que no pot estar ni al principi ni al final

1.Creeu un repositori en un servei Git públic
2.Desenvolupeu les funcionalitats de la versió 1
3.Creeu la versió 1
4.Desenvolupeu les funcionalitats de la versió 2
5.Creeu la versió 2
6.Publiqueu totes les branques que tingueu en el repositori públic
